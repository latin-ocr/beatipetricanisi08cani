144 2168. Canisius Claudio Aquavivae.

3. querit plures quam unum Germanis adesse Nuntios Apostolicos,
qui subinde Archiepiscopos et Episcopos moneant, excitent, animent
atque confirment, qui cum principibus etiam Catholicis multa, quae
scribi uix possunt conferant, et ab illis uicissim audiant, ad causam
fidei et Ecclesiarum utilitatem rectius promouendam. Nam qui nunc
Nuntium Apostolicum agit in Germania ¹, in extrema eius parte uersatur,
et Caesari uelut alligatus, parum habere commercij potest cum Prae-
latis, Principibus²¹ et ciuitatibus procul dissitis, estque admodum difficile
et molestum, ad hunc Nuntium ex tot Germaniae locis referre omnia.
Quod si Germanus mitteretur Nuntius, quemadmodum in proximis Au-
gustae Comitijs res ipsa docuit ², multo is quidem Germanis gratior,
et ad res tractandas utilior fore uidetur, praesertim quod ab exteris
utcumque Germani abhorreant, et in latina lingua tum Nuntij, tum
Germani saepe minus esse soleant exercitati.

4. querit, a S. D. N. deputari aliquem, qui Germanicas Vniuersi-
tates uisitari ac reformari, ipsarum Patronis siue protectoribus per-
suadeat. Hoc si obtineri posset, praesertim in ipsa uisitatione praesente
Nuntio Apostolico, iuuentuti Germanicae optime consuleretur, et studia
quae nunc passim iacent, praesertim Theologica, pulchre restitui, ac
plaerisque Ecclesiasticis et eorum seminarijs tum in fide, tum in morum
disciplina instituendis, imo et sustentandis certa iniri ratio posset. Nam
ex bonis ecclesiasticis, quae in prauos saepe usus transeunt, difficile
non esset partem aliquam sumptuum corradere, unde boni sacerdotes,
immo et religiosi quidam in ipsis Vniuersitatibus, quando alibi non
licet saepe, magno cum fructu alerentur.

5. querit, eiusdem pontificis authoritate aliquem constitui, qui ad
Episcopos et principes catholicos missus, onmem interponat operam
ad tollenda eorum dissidia, quae propter Ecclesiasticam iurisdictionem
inter Ordinarios et principes siue magistratus frequenter incidunt, neque
solum Episcoporum functionem impediunt, sed et Ecclesiasticae liber-
tati praeiudicant, et religioni sunt perniciosa. Quod si malitia tem-
porum et cupiditas hominum prohibet, quo minus huiusmodi simultates
et altercationes e medio tolli, et discordes ad optandam concordiam
reuocari possint, tamen magnam sibi beneuolentiam Pont: Max: apud
partes conciliauerit, quod se uerum et pastorem et mediatorem illis
uoluerit exhibere.

6. querit cum Caes: Mai: salutaria conferre consilia de his, quae
ad suminam haereticorum petulantiam refrenandam, et ad iusticiam

a) In archer. corr. ez· Principalibus

¹ loannes Franciscus Bonhomius opiscopus vercellensis. a Gregorio XIII. ad Ru-
dolphuin ll. imperatorem legatus. Cuius exstant litterae Vindobona ἵ). Ianuarii 1583
(latae apud Bertlli'er, Bonh. 118**-*ll9.

² ln liis imperii comitiis, a. 1:382 habitis. cardinalis Ludos-icus Madrutius epi-
scopus tridentinus legatum pontificis inagna cuin laude egerat: vido 121¹ast0r lX
ι’)θζῗἶ 594.

A
1
i

 

