140 2168. Canisius Claudio Aquavivae.

negotio recte uterentur, semperque candidi et Germana charitate con-
iuncti, simulque in obedientian synceri, se uere Germanos reipsa com-
probarent? Ad uitium quoque pertinet, quod sicut multi cibi ac potus
ob frigidam regionem appetentiores, ita etiam plaerumque int-empe-
rantiores existunt, ut hinc quoque Germani passim ob receptam uino-
lentiam male audiant. Et quoniam inde a primis annis uentri sic satis
indulgent, multoque cibo non sine parentum culpa sese ingurgitant,
minus ego miror, paucos reperiri Germanos supra modum abstinentiae
deditos, et sibi circa uictum ac potum austeros, sed qui contra potius
corpori laxent habenas, et plusculum sibi permittere soleant, a corporis
castigatione et ieiunijs caeterisque poenitentiae operibus utcumque alieni.
Habent hoc etiam sibi peculiare, quod suae gentis amore capti, de
exteris non optime sentiant, aut certe ab illis sese gubernari aegre
patiantur, perinde ac Germani a Germanis duntaxat recte cognoscantur
legitimeque tractentur: hinc aliquando suspiciones et murmurationes
et conspirationes non leues contra superiores, si Germani non fuerint,
exoriuntur, ac obedientiam admodum labefactant. Ad haec frigidae et
Aquilonares regiones nescio quid spiritualis frigoris '¹ secum adferunt,
ut Germanos experiamur aridos, frigidos et torpidos in his, quae ad

uerum ac ardentem deuotionis spiritum, et ad exercitia spiritualia ’

mentaliaque spectant: tum ex multis pauci ad meditandi atque con-
templandi usum satis idonei esse uidentur. Hic profecto illi non freno,
sed calcaribus indigent, eoque magis quod in medio nationis
prauae ¹ instituti, parum aut nihil didicerint de ceremonijs ecclesiasticis
et externo Dei cultu, qui certe magnam uim ad alendos in Catholica
pietate animos obtinet, ac ueluti lac est paruulorum Ecclesiae, sine
quo non ita multi in Christo grandescunt 2. Haec propterea repeto ut
non solum de alijs, sed de nostris etiam Germanis iuuandis moneam.
potissimum uero ut Magistri nouitiorum hic sedulo aduigilare norint,
utque superiores omnes in hisce collegijs suum officium faciant in
natiuis huiusmodi Germanorum morbis curandis atque profligandis.
Tanto enim illi aptiora diuinae gratiae organa fient ad haereticos con-
uertendos, quanto sese ab hisce maculis puriores domi forisque con-
seruabunt, ita ut coram Deo et hominibus uere sancti, et Germana illa
quae olim uigebat simplicitate innocentiaque conspicui inueniantur.
Quoniam uero de minoribus ct fere natiuis uitijs diximus, ad
grauiora et praecipua nunc accedamus, in quibus alteram cautionem
Germanis nostris operarijs scitu obseruatuque necessariam constituo.
Ea est ut nostri uelut salutares medici, quibusdam antidotis praemu-
niti, commodo dextroque tractent Germanos potestate. et authoritate
przwstantes, qui tametsi professione sunt Catholici, tamen loetales morbos
suos excusare malunt quam agnoscere, omnis fere curationis impatientes.

a) lta in arr-le. corr. est m· simul inobedientiae, b) (’. supra versum 1‘1'. torporis ac pigri-
(iao primum »Μνῷ-«ἡ, deiude oblittrrarit.

¹ l’hil 2, 15. “·’ (Es. 1 (for 53, 1 *λς chr ἴ), 12 153.

 

 

 

 

 

 

 

 

